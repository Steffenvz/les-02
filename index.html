<html>
<head>
 <meta charset="utf-8">

  <title>Risotto - Recept - Allerhande - Albert Heijn</title>

</head>

<body>
  <h1>Basisrecept voor de Italiaanse klassieker risotto.</h1>
  <p1>Een echte Italiaanse klassieker maak je ook op de klassieke manier.</p1>

  <h2>Ingredienten</h2>
  <p2>1¼ liter kippenbouillon van tablet (2 tabletten, heet) - 1 ui - 60 g ongezouten roomboter - 300 g risottorijst - 100 ml droge witte wijn - 75 g Parmigiano Reggiano (stuk)</p2>

  <h3>Bereiden</h3>
  <p3>Breng de bouillon op hoog vuur aan de kook, draai het vuur laag en laat de bouillon op het fornuis staan. Snipper ondertussen de ui. Verhit de helft van de boter in een pan met dikke bodem op laag vuur. Voeg de ui toe en fruit 3 min. tot hij glazig is. Voeg de risottorijst toe en bak al roerend 3 min. mee tot de korrels glazig zijn. Voeg de witte wijn toe en roer tot deze is opgenomen. Voeg een scheut kippenbouillon toe en blijf roeren tot deze is opgenomen. Herhaal dit tot de rijst gaar is. Dit duurt ongeveer 20 min. Het kan zijn dat je wat bouillon overhoudt. Rasp ondertussen de Parmezaanse kaas. Neem de pan van het vuur en voeg de kaas en de rest van de boter toe. Laat met de deksel op de pan 3 min. staan. Neem de deksel van de pan, roer de risotto door en breng op smaak met peper en eventueel zout. Garneer met wat extra Parmezaanse kaas en peper en serveer direct.<p3>

    <p4>Bereidingstip:Eten er kinderen mee? Laat de wijn dan achterwege.</p4>
    <p5>Variatietip:PADDESTOELEN: De aardse smaak van paddenstoelen en het romige van risotto gaan goed samen. Vervang de kippenbouillon door paddenstoelen bouillon. Snijd 400 g paddenstoelen voor pasta (bakje 200 g) in stukken en bak 6 min. op middelhoog vuur. Voeg de paddenstoelen samen met de kaas en boter (in stap 4) toe.</p5>
    <p6>Variatietip:SAFFRAAN: Met saffraan maak je risotto alla Milanese: het gerecht kleurt mooi geel en krijgt die rijke, warme smaak. Laat in een kommetje 2 pakjes saffraan (à 0.05 g) 15 min. weken in 2 el warme bouillon (die je al bereid hebt voor de risotto). Voeg aan het begin van stap 3 toe.</p6>
    <p7>Variatietip:VERSE KRUIDEN: Met verse kruiden krijgt risotto een frisse smaak. Snijd 1 bakje basilicum (15 g, alleen de blaadjes) en een ½ bakje platte peterselie (à 20 g) fijn. Schep samen met de kaas en de boter (in stap 4) door de risotto.</p7>
</body>
</html>
